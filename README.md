
Apunts elaborats per facilitar l'estudi de genètica quantitativa a l'alumnat
del grau de Biologia de la Universitat de València.

## Instruccions de contribució

Tot material didàctic hauria de ser revisat i actualitzat periòdicament,
de la mateixa manera que es mantenen i s'actualitzen els programes informàtics.
Per aquest motiu, i pel valor que té aprendre a utilitzar **git**, propose
que compartim els apunts a través d'un servidor de git, tal com fan les persones desenvolupadores
de programari. El servei d'allotjament pot ser GitHub, per conveniència,
o qualsevol altre. (De moment la Universitat de València no ofereix servidors
de repositoris de git).

A més, els materials per a l'aprenentatge han d'estar disponibles lliurement,
amb una llicència oberta. Això ens obliga a elaborar materials originals,
citar correctament les fonts i afegir només els materials que hagen estat
distribuïts amb una llicència compatible.


